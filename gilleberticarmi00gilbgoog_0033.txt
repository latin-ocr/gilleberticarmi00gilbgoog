GILLEBERTI

Velamen superius sic compaginatur,
Vario sic lapide tellus adornatur,
Ut, quocumque radius oculi feratur,
Semper spectet aliquid, unde iucundatur.

Lectus delectabilis domino locatur,
Sericis qui vestibus et ostro velatur,
Et ne planta domini tenera laedatur,

'tapeti mollities pedibus calcatur.

Vix fert pondus pertica vestium multarum,

Et ignorat dominus numerum earum,
Sed cum tantum pendeant cibus tinearum,

Rerum testimonium dant superfluarum.

Pauperum quotidie videns nuditatem
Heu! cur tantam congregat superfluitatem?
Quidquid ad lasciviam non necessitatem

Habet, ei vertitur in rapacitatem.

Suo soli corpori tot studet aptare,
y Vestibus tot miseram carnem aggravare,
Unde centum pauperes posset recreare

Et contra saevitiam hiemis armare.

 

