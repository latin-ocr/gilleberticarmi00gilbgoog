ntttununrr

Et tu, si naufragia seculi vitaris,
Grates deo referas, et non extollaris,
Quia, cum procedere possis, si moraris,

Timeas ne ianuis clausis excludaris.

Divites in secuto diligenti cura,
Multa cum possideant, quaerunt adhuc plura,
Hi non cessant rapere cito peritura,

Tu non cesses quaerere semper duratura.

Aggregatis plurima gaudent aggregasse,
Servant et non minuunt uno saltem asse,
Sic nec tibi satis sit honis insudasse,

Etiam ad modicum doleas cessasse.

lre contra gurgitem nauta dum contendit,
Si non sursum ducitur, mox deorsum tendit:
Sic quemcunque domini caritas accendit,

Aut piacet proficiens, aut cessans offendit.

Ergo totis viribus studeas placere,

Sursum mentem erigas, quae sunt sursum quaere,
Omnem diem ultimum credas imminere,

Etiam ad iudicium te ducendam rere.

 

