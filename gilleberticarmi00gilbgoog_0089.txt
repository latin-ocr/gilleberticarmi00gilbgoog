GlLLEBERTl

ln agone similis esto decertanti,
Ubi tantus populus, spectatores tanti,
Magnus ibi provenit honor triumphanti

Et major conlusio male dimicanti.

Sed cur tibi populus causa sit timoris,
Cum a mille millibus angelorum choris
'le videri certum sit omnibus in horis?

Nihil unquam latet hic et intus et loris.

Te cives angelici semper contemplantur
Et de tuis actibus bonis gloriantur,
Vide, quanta gaudia tibi praeparantur,

Omnes tuae gloriae palmam praestolantur.

Debes quidem hominum oculos vereri â€™

Et magis angelicos coetus revereri,
Sed multo propensius convenit timeri

Hunc, qui cordis intima potest intueri.

Si coram hominibus non praesumis stare,
Nisi prius studeas faciem ornare
Et tibi sollicite vestes adaptare,

Dei qualem oculis debes te servare?

 

