GlLLEBEllTl

Audi nunc mysterium excellentis rei,
Propter hoc electa es, ut sis sponsa dei,
Christus sponsus tuus est, cuius speciei
Decor pascit angelos, qui ministrant ei.

ln te sibi voluit templum dedicare,
Quanta diligentia debes hoc ornare,
Quod coelorum dominus non solum intrare,
Î‡ Sed curn suis angelis vult inhabitare?

Si potentem hospitem lores susceptura,
Provideres utique diligenti cura,
Et cunctis praeciperes sub gravi censura,
Ne quid ipse cerneret nisi placitura.

Vide nunc, suscipere quanta diligentia
Debes hunc, qui continet et gubernat omnia,

Qui, si nulla viderit inconvenientia,

Domum ineffabili sublimabit gratia.

Ergo tarn magnifica dignum maiestate
llunc adorna thalamum morum honestate,
Nihil in te lateat, nil procedat a te,

Nisi quod conveniat virgini sensatae.

 

